---
layout: post
title:  "Wybrzeże Kambodży, Kampot oraz Kep"
date:   2018-08-12 08:43:59
author: Monika Suchoszek
categories: podroze
tags:	kultura kambodża plaza wybrzeże 
cover:  "/assets/Cambodia/KampotKep/DSC02130.jpg"
thumbnail:  "/assets/thumbnails/kampot_kep.jpg"
---

Miasto Kampot położone jest nad rzeką o tej samej nazwie, a jej nadbrzeże wypełnione jest restauracjami i barami nad samą wodą. Architektura budynków, 
nazwy hoteli i wielu restauracji nawiązują do czasów, kiedy miasto było kolonią francuską. Region ten słynie przede wszystkim z produkcji pieprzu i 
soli. Z tego powodu, odwiedzenie słynnej plantacji pieprzu było numerem jeden na mojej liście miejsc godnych odwiedzenia w rejonie Kampotu. Nie mogłam
 doczekać się chwili, kiedy poznam tajniki uprawy pieprzu, docenianego przez najlepszych kucharzy na świecie. Najpierw musieliśmy jednak znaleźć 
 najlepszy sposób dostania się na La Plantation. Nie mamy prawa jazdy uprawniającego do jazdy skuterem, ale nawet w takiej sytuacji bez problemu 
 można go wypożyczyć. Należy jednak pamiętać, że w razie wypadku ubezpieczyciel nie pokryje żadnych z tym związanych kosztów, gdyż prowadziliśmy pojazd
  nielegalnie. Nie warto więc ryzykować! Z tego powodu najczęściej wypożyczaliśmy rowery albo tuk-tuka z kierowcą. Tym razem po krótkich negocjacjach 
  zapłaciliśmy kierowcy 15$ za pół dnia (początkowa stawka 25$) jego pracy. Na plantację prowadziła głównie droga nieutwardzona (dystans, 18km), 
  mineliśmy po drodze kilka małych wiosek oraz Tajemnicze Jezioro (ang.Secret Lake), które było dobrze widoczne również z położenej nieco wyżej 
  plantacji pieprzu. Podróżowanie tuk-tukiem daje njezwykłą możliwość obserwowania codziennego życia ludzi z bardzo bliska, chociaż rower okazał 
  się w tych kwestiach jeszcze lepszy bo z łatwością umożliwia zatrzymanie się w każdym miejscu a do kierowców tuk-tuków trzeba było naprawdę głośno 
  wrzeszczeć :) Dodatkowo, okulary przeciwsłoneczne są bardzo przydatne podczas jazdy, gdyż pył i kurz bardzo drażnią oczy. Nie potrzeba rezerwacji, 
  aby móc zwiedzić plantację pieprzu, należy tylko chwilę poczekać, aż zbierze się wystarczająca grupa ludzi, aby zacząć prezentację. Nasz przewodnik 
  powitał Nas zdaniem: "Najpierw pozwolę Wam skosztować, a następnie pozwole Wam płakać, ale to nie będzie moja wina, tylko pieprzu". Powtarzał to 
  zdanie wielokrotnie i za każdym razem wybuchał po nim śmiechem :)

<img src="/assets/Cambodia/KampotKep/DSC02130.jpg">
<p class="caption">Pośrodku zdjęcia, drewniany wóz ciągnięty zazwyczaj przez udomowionego woła na pobliskich podmokłych polach.</p>
<img src="/assets/Cambodia/KampotKep/DSC02172.jpg">
<p class="caption">Tradycyjny, drewniany dom Khmerski w którym mieści się restauracja oraz sklepik z przyprawami</p>

Na początku XX wieku pieprz produkowany w tej prowincji był eksportowany głównie do Francji. Podczas wojny domowej w Kambodży (1967 - 1975) uprawy zostały porzucone 
przez ich właścicieli, którzy ponownie tutaj wrócili około roku 2000. <a href="http://kampotpepper.com/">La Plantation</a> prowadzona jest przez belgijsko-francuskie 
małżeństwo, którzy zaczęli ten ambitny projekt w 2013 roku, kiedy to odkryli niezwykłe połaczenie słońca, urodzajnej ziemi i morskiej bryzy tworzącej wyjątkowy 
mikroklimat tego miejsca. Przewiduje się, że w 2018 roku produkcja pieprzu osiągnie po raz pierwszy 80 ton.

<img src="/assets/Cambodia/KampotKep/DSC02136.jpg">
<p class="caption">Jeden z najbardziej cenionych pieprzy świata, dokładnie chroniony przed nadmiarem ostrego słońca</p>
<img src="/assets/Cambodia/KampotKep/DSC02157.jpg">
<p class="caption">Długie alejki na plantacji. Pieprz rozmnażany jest przez sadzonki, które po ukorzenieniu w glebie zaczynają pnąć się w górę wokół długich,
 drewnianianych słupków do których przywiązane są kawałkami kory, aby nie uszkodzić młodych łodyg.</p>

Podstawowe etapy produkcji pieprzu to: zbiór, ręczna selekcja, mycie, gotowanie oraz kilkudniowe suszenie na słońcu. Zielone, niedojrzałe ziarna pieprzu są 
zbierane i suszone przez 2-3 dni, w wyniku czego uzyskuje się pieprz czarny. Kiedy ziarna pieprzu dojrzewają, ich kolor zmienia się na czerwony i takie po zebraniu
 oraz wysuszeniu będą pieprzem czerwonym. Ten rodzaj pieprzu jest mniej ostry w porównaniu do czarnego oraz posiada owocowy aromat. Po usunięciu zewnętrznej skórki 
 czerwonych ziaren pieprzu (moczenie ziarem przez 1 noc w wodzie), powstaje kolejny rodzaj tej niezwykle popularnej przyprawy, pieprz biały, charakteryzujący się bardzo
  łagodnym aromatem. Dodatkowo na plantacji produkowany jest bardzo specyficzny produkt, solony pieprz, rodzaj sfermentowanych zielonych ziaren pieprzu zmieszanych 
  z lokalnie produkowaną morską solą. Jak nasz przewodnik radził, nie powinniśmy mieszać ze sobą rożnych odmian pieprzu, tak jak i nie powinniśmy mieszać białego i 
  czerwonego wina w jednym kieliszku :) Zaznaczył również, że lepiej dodać świeżo zmielony pieprz, kiedy potrawa już jest podana na talerzu, zamiast robić to podczas 
  gotowania.


<img src="/assets/Cambodia/KampotKep/DSC02147.jpg">
<p class="caption">Wszystkie prace na plantacji wykonywane są ręcznie, bez użycia maszyn i chemikaliów (tylko naturalne pestycydy i nawozy). Odwiedziliśmy to 
miejsce w pierwszej połowie Marca, podczas zbiorów czerwonych owoców, ziarno po ziarnie. </p>

W dzisiejszych czasach, ponad 100 mieszkańców Kambodży pracuje pełnoetatowo na plantacji, co przyczynia się w znaczący sposób do poprawy sytuacji materialnej mieszkańców 
okolicznych wiosek. Właściciele plantacji wspierają również lokalną szkołę podstawową, dostarczając podręczników i rowerów dla uczniów, a także stypendia do szkóły 
średniej dla najzdolniejszych. Podczas naszej wizyty zauważyliśmy, że pomiędzy pracownikami panuje bardzo przyjazna atmosfera, ludzie są uśmiechnięci, zresztą jak 
ZAWSZE w Kambodży! Po spacerze z przewodnikiem mieliśmy okazję kupić organiczny pieprz z plantacji po bardzo atrakcyjnych cenach (porównując do tych, które poźniej
 widzieliśmy w sklepach). Krajobraz wokól plantacji zapiera dech w piersiach. Mnóstwo kwiatów a w oddali widać góry, jezioro oraz rozległe pala pieprzu i drzew owocowych.
  Jest to bardzo ekologiczne miejsce, deszczówka podczas pory deszczowej jest zbierana w ogromnych zbiornikach i wykorzystywana do nawadniania plantacji w porze suchej, 
  za co również należy się ogromny plus dla tego miejsca.<span style="font-size: 1.0625rem;">&nbsp;</span>

<img src="/assets/Cambodia/KampotKep/DSC02139.jpg">
<p class="caption">Ananasy naprawdę nie rosną na drzewach, ale bardzo nisko nad ziemia, wyrastając ze środka lisciastej rośliny. Potrzeba około roku, 
aby owoc osiągnął widoczne na zdjęciu rozmiary!</p>
<img src="/assets/Cambodia/KampotKep/DSC02121.jpg">
<p class="caption">Papaja (drzewo melonowe), dojrzewające owoce zmieniają kolor z zielonego na żółto-pomarańczowy</p>
<img src="/assets/Cambodia/KampotKep/DSC02126.jpg">
<p class="caption">Kurkuma z rodziny imbirowatych nadaje charakterystyczny kolor oraz smak daniom curry</p>
<img src="/assets/Cambodia/KampotKep/IMG_20180329_161307045.jpg">
<p class="caption">Po krótkiej prezentacji historii tego miejsca, róznych posiadanych certyfikatów i samego procesu produkcji, przyszedł czas na degustację :) 
Dobrze, że zamówiliśmy wcześniej napoje, bo sporo ostrych ziarenek przyszło nam próbować :) Niektóre zaskoczyły nas jednak owocowym aromatem!</p>
<img src="/assets/Cambodia/KampotKep/DSC02153.jpg">
<p class="caption">Krajobraz na plantacji podczas zachodzącego słońca...cudownie!</p>

W drodze powrotnej do miasta, zatrzymaliśmy się na moment w pobliżu pól solnych. Niestety w tym roku pora deszczowa zaczęła się z miesięcznym wyprzedzeniem i zbiory
 soli juz się zakończyły (zazwyczaj trwają do końca kwiatnia). Woda z pobliskiej Zatoki Tajlandziej (część Oceanu Spokojnego) jest transportowana na pola, gdzie po jej
  odparowaniu pojawiają się kryształki soli. Są one następnie zbierane, przechowywane w magazynach, potem trafiaja do fabryk, gdzie poddawane są procesowi oczyszczania
   i jodowania, a po zapakowaniu gotowe są do sprzedaży. W okolicy pól solnych znajduje się również informacja turystyczna, gdzie można poznać proces produkcji soli, 
   niestety była ona juz zamknięta ze względu na zakończone zbiory.

<img src="/assets/Cambodia/KampotKep/IMG_20180329_174233522.jpg">
<p class="caption">Zalane deszczem pola, które w okresie zbiorów pokrywają kryształki soli</p>


Kolejny dzień postanowiliśmy spędzić w Kep, mieście którego symbolem jest krab błękitny (30 min jazdy minibusem z Kampot). Był to popularny kierunek na wyjazdy 
rekreacyjne dla franscuskiej elity na początku XX wieku. Dzisiaj jest to przyjemne, małe miasto z dobrymi hotelami i spokojną plażą (idealny wybór jeśli chcemy 
uniknąć tłumów często już spotykanych w Shikanuville), gdzie można naprawdę wypocząć. Niestety juz w drodze do Kep zaczęło bardzo intensywnie padać, co zmusiło 
nas do znalezienia schronienia w jednej z restauracji niedaleko przystanku autobusowego. Idealna pora na śniadanie (standardowo omlet z bagietką)!

<img src="/assets/Cambodia/KampotKep/DSC02176.jpg">
<p class="caption">Drzewa, w tym wiele mangrowców oraz czarna skała są głównymi elementami kambodżańskiej lini brzegowej w tym rejonie</p>

Na szczęście po około półtorej godziny przejaśniło się i nawet powietrze miało przyjemnie niższa temperaturę (wciąż jednak powyżej 30 stopni). Był to czas na 
zwiedzenie targowiska ze świeżymi owocami morza i słynnymi krabami (niedaleko pomnika Sdech Korn). Można tutaj kupić kraba błękitnego zaraz po złowieniu oraz
 wiele różnych owoców morza, zarówno świeżych jak i usmażonych na grillu. Okoliczne restauracje oferują bogaty wybór dań z owocami morza a sztandarowym posiłkiem 
 jest krab błękitny podawanym ze słynnym pieprzem z tego regionu.

<img src="/assets/Cambodia/KampotKep/IMG_20180330_103343404.jpg">
<p class="caption">Krab błękitny do czasu sprzedaży jest trzymany w koszykach zanurzonych w wodzie, aby był świeży jak najdłużej</p>
<img src="/assets/Cambodia/KampotKep/IMG_20180330_103528077.jpg">
<p class="caption">Ogromne ryby, ośmiornice, kalmary czekają na wielbicieli owoców morza!</p>

Z racji tego, że nie przepadam za owocami morza, postanowiliśmy spróbować kilku egzotycznych owoców, na początek rambutanów (3$/kg). Podczas dojrzewania owoce 
te zmieniaja kolor z zielonego na zółty, pomarańczowy oraz czerwony. Najpierw należy otworzyć skórkę przy pomocy noża lub nawet paznokcia (kolce są miekkie),
 wycisnąć delikatnie miąższ z którego trzeba usunąć pestkę przed jedzeniem. Owoc jest półprzeźroczysty, słodki i soczysty, ale niektórym jego specyficzna galaretowata 
 konsystencja może przeszkadzać.

<img src="/assets/Cambodia/KampotKep/IMG_20180330_145422385.jpg">

Pełni nadzieji, że nie jest zbyt błotnisto po porannej ulewie, ruszyliśmy odkrywać Park Narodowy Kep (założony w 1993 roku), znajdujący się na pobliskim
 wzgórzu górującym nad miastem. Wstęp do parku to symboliczny 1$ od osoby, jednak ze względu na brak drobnych zapłaciliśmy za nas oboje 1.5$, ale na listę
  wpisało się tylko jedno z nas (podejrzewamy, że to łatwy sposób zarobienia dodatkowych pieniędzy). Szlak prowadzący przez park narodowy nie jest długi, 8km, 
  które również można pokonać na skuterze. Bujny las tropikalny zachwycał, zaraz po wkroczeniu do lasu wilgotność powietrza podniosła się zdecydowanie, a po naszych 
  twarzach spływały krople potu :D Dobrze, że zabraliśmy ze sobą dużo wody i przekąski, ponieważ żaden z mijanych barów nie był otwarty (połowa kwietnia, zaraz po 
  obchodach Nowego Roku to koniec sezonu w tym kraju).

<img src="/assets/Cambodia/KampotKep/IMG_20180330_113544295.jpg">
<p class="caption">Widok na miasto Kep oraz wybrzeże, niestety punkty widokowe w większości były bardzo zarośnięte i trudno było o dobrą panoramę okolicy</p>
<img src="/assets/Cambodia/KampotKep/IMG_20180330_115807415.jpg">
<p class="caption"> Fantastyczna dżungla w parku narodowym Kep</p>
<img src="/assets/Cambodia/KampotKep/IMG_20180330_122834852.jpg">
<p class="caption">Blee, ogromny krocionóg!</p>

Po odwiedzeniu parku, podążaliśmy wzdłuż wybrzeża aż do plaży, w pobliżu której znajdował się przystanek naszego autobusu. Teraz mieliśmy czas poleżeć na delikatyn
 piasku, wykąpać się w morzu oraz podziwiać wyspy należące do Wietnamu, którego lądowa granica znajduje się jakieś 20km od tego miasta. Nasz autobus jak to prawie
  zawsze bywało, przyjechał z ponad godzinnym opóźnieniem i pozostało nam nic innego jak zaakceptować to jako normalny stan rzeczy w Azji :)

<img src="/assets/Cambodia/KampotKep/DSC02202.JPG">
<img src="/assets/Cambodia/KampotKep/DSC02203.jpg">
<img src="/assets/Cambodia/KampotKep/DSC02204.jpg">
<p class="caption">Uliczni sprzedawcy niedaleko plaży oferują świeżo wyciskany sok z trzciny cukrowej (okropnie słodki!) oraz bardzo chrupki rodzaj naleśników 
zwiniętych w rulon</p>

__Informacje praktyczne:__
  * Bilet autobusowy z Kampot do Kep - 3$ od osoby w jedną stronę
  * Wstęp do Parku Narodowego Kep - 1$ od osoby
  * Rambutany - 3$/kg
