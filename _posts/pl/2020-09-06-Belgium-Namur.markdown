---
layout: post

title:  "Wycieczka do stolicy francuskojęzycznej części Belgii oraz ruin klasztoru Villers Abbey"
date:   2020-09-06 08:43:59
author: Monika Suchoszek
categories: podroze
tags:	Belgia Walonia Namur rzeka
cover:  "/assets/Belgium/Namur/DSC07372.JPG"
thumbnail:  "/assets/thumbnails/Namur.JPG"
post_id: Belgium_Namur
coords:
  lat: 50.459952
  lng: 4.862697
  
gallery_items:
  - image: "/assets/Belgium/Namur/DSC07372.JPG"
    gallery_image: "/assets/gallery/Namur.JPG"
    description: "Forteca pochodząca z 10th wieku, Namur, Belgia"
---

Średniowieczne ruiny fortecy z cegły lub kamienia i leniwie płynąca rzeka w tle lub też pozostałości XI wiecznego klasztoru...te 
inspirujące do zdjęć miejsca przewijały się w mojej głowie, gdy planowałam wyjazd na kolejny słoneczny weekend. Fotografia to
jedna z moich największych pasji (poza chodzeniem po górach, bieganiem oraz podróżami) więc zawsze mam już jakieś pomysły co do
zdjęć zanim odwiedzimy dane miejsce. Jak praktycznie zawsze, pogoda decyduje czy mam szanse na interesujące zdjęcia czy też nie. Sporo czasu
spędzam na blogach innych podróżników czy śledząc ich konta na instagramie, skąd czerpię mnóstwo inspiracji, głównie tych
górskich! :D

Właśnie zorientowałam się, że tak naprawdę piszę o Belgii po raz pierwszy a mieszkamy tu już dwa lata! Wynika to z faktu, że w tym
roku nasze podróże, mocno ograniczone przez rządowe restrykcje, zostały zamienione na te bardziej lokalne, weekendowe wypady. Sytuację
ułatwił nam zakup samochodu na wiosnę tego roku, dwa tygodnie przed zamknięciem granic kraju i tzw lockdown, kiedy to oboje zaczęliśmy
pracować z domu i co to tej pory się nie zmieniło. Tak więc samochód pozwala nam na jednodniowe lub weekendowe wycieczki
w kraju lub do sąsiednich krajów (na przykład do [Holandi](/tag/en_US/Netherlands/), jeśli oczywiście przepisy w danym momencie na to pozwalają.

Namur od dawna był jednym z miast w Belgii na mojej liście celów podróżniczych, po tym jak słyszałam dobre opinie o tym miejscu od kilku osób. Położone na
tyle blisko od miejsca gdzie mieszkamy, że mogliśmy bez problemu podjąć spontaniczną dycyzję o odwiedzeniu tego samego dnia.
Na pierwszym zdjęciu poniżej widać Palais des Congrès (obecnie centrum kongresowe, które kiedyś było giełdą papierów wartościowych), który
minęliśmy w drodze do historycznej cytadeli. Samo centrum miasta nie zrobiło na nas większego wrażenia, zwykłe małe miasteczko, jednak najlepsze
miejsca były dopiero przed nami :)

<img src="/assets/Belgium/Namur/DSC07366.1.jpg" />

Wspinając się po wzgórzu cytadeli, w pewnym momencie zobaczyliśmy mieniącą się w słońcu rzeźbę ogromengo żółwia z siedzącym na nim jeźdźcem.
Niestety nie mogliśmy znaleźć żadnego opisu tej rzeźby i dopiero po powrocie okazało się, że jest ona stworzona przez artystę Jan Fabre i 
nazywa się "W poszukiwaniu Utopi". Jej kopia znajduje się również w innym belgijskim mieście położonym na wybrzeżu, Nieuwpoort. Dokładnie
wypolerowana, błyszcząca w złotym kolorze, nie da się jej nie zauważyć! :) Ten sam artysta stworzył również instalację zwaną Totem na placu
Ladeuzeplein w Leuven, która jest przykładem sztuki w przestrzeni publicznej. Tej również ciężko nie zauważyć, ale w innego powodu. Przedstawia bowiem
tajskiego żuka - broszkę, nabitego na 23m wysoką igłę.

<img src="/assets/Belgium/Namur/DSC07371.JPG" />
<img src="/assets/Belgium/Namur/DSC07372.JPG" />

Poniżej przepiękna panorama rzeki Meuse widziana w drodze na najwyższą część cytadeli, gdzie można dojechać samochodem, turystycznym tramwajem
albo po prostu na nogach. Na każdym poziomie wzgórza, mogliśmy podziwiać dolinę rzeki z zupełnie innej perspektywy. Tydzień później wybraliśmy
się na wycieczkę rowerową wzdłuż tej samej rzeki, ale niedaleko miasta Maastricht, w Holandii. Szczególnie okolice pobliskiego miasteczka Oud-Rekem
(Belgia) są świetnym miejscem wypadowym dla wielbicieli rowerów!

<img src="/assets/Belgium/Namur/DSC07376.JPG" />

Château de Namur (obecnie hotel, zdjęcie poniżej), otoczony ogrodem z mnóstwem róż, które pomimo później pory roku wciąż kwitły był najdalszym miejscem przez nas 
odwiedzonym podczas spaceru po rozległej cytadeli. Nasz spacer zajął nam ponad 2h a można tam spędzić nawet więcej czasu, odwiedzając restaurację (tam kończy
swoją podróż tramwaj turystyczny) lub wybierając się na spacer z przewodnikiem tunelami fortyfikacji. W pewnym momencie minęliśmy również dawny teatr oraz 
nowoczesne centrum dla odwiedzajacych (jeszcze nie otwarte). 

<img src="/assets/Belgium/Namur/DSC07384.1.jpg" />
<img src="/assets/Belgium/Namur/DSC07385.1.jpg" />
<img src="/assets/Belgium/Namur/DSC07389.1.jpg" />

Nasza droga powrotna prowadziła drugą stroną wzgórza, z której rozpościera się widok na starą część miasta, w której okolicy zaparkowaliśmy samochód. 
W Belgi wiele restauracji zamykanych jest w ciągu dnia, pomiędzy 14.00 a 17.00, więc musieliśmy się spieszyć z wyborem miejsca, aby nie zostać głodnym
przez resztę dnia i na szczęście dobrze trafiliśmy!

<img src="/assets/Belgium/Namur/DSC07391.1.jpg" />
<img src="/assets/Belgium/Namur/DSC07392.1.jpg" />
<img src="/assets/Belgium/Namur/DSC07394.1.jpg" />

Już na autostradzie prowadzącej w kierunku regionu, gdzie położone są ruiny klasztoru Villers Abbey, zauważyliśmy tablice informujące o tym wyjątkowym
miejscu. Okazało się, że jest to bardzo popularny cel wycieczek o czym przekonaliśmy się zaraz po wjeździe do wioski Villers-la-Ville, gdzie
samochody były zaparkowane po prostu wszędzie. Zdecydowaliśmy spróbować naszego szczęścia na jednym z dużych, darmowych parkingów, które wydawały się
być zapełnione po brzegi. Byliśmy niezwykle szczęśliwi, gdy przejeżdżając przez jeden z nich, zatrzymała nas starsza kobieta i oznajmiła, że właśnie
odjeżdża, więc możemy zająć jej miejsce. Bardzo szybko znaleźliśmy kasy biletowe i po okazaniu wcześniej zakupionych przez internet biletów oraz 
otrzymaniu mapki ruin, zaczęliśmy zwiedzanie.

<img src="/assets/Belgium/Namur/DSC07399.1.jpg" />

Wedłu otrzymanej mapki, zdjęcie powyżej ukazuje salę jadalną w dawnym klasztorze, gdzie wszyscy mnichowie gromadzili się na wspólne posiłki.
Obecnie miejsce to jest okupowane przez kilka kóz oraz gęsi. Od razu zauważyliśmy, że rośliny zawładnęły tym miejscem dawno temu i tylko dzięki
ogromnym wysiłkom pracowników tego miejsca, główna konstrukcja budynku została zachowana a ściany nie zostały wręcz rozerwane przez silne
korzenie roślin. Piękne łuki, kolumny, niezwykłe kształty okien tworzą oryginalną scenografię do zdjęć portretowych lub modowych. Faktycznie,
widzieliśmy tam kilka modelek w pięknych sukniach z profesjonalnymi fotografami robiącymi im zdjęcia. Intensywne kolory sukni pieknie odznaczały
się na tle stonowanych kolorów kamienia lub cegły.  

<img src="/assets/Belgium/Namur/DSC07405.1.jpg" />
<img src="/assets/Belgium/Namur/DSC07406.1.jpg" />
<img src="/assets/Belgium/Namur/DSC07409.jpg" />
<img src="/assets/Belgium/Namur/DSC07412.1.jpg" />
<img src="/assets/Belgium/Namur/DSC07434.1.jpg" />

Gdy tylko wkroczyliśmy do dawnego kościoła, ogromna nawa zrobiła na nas niesamowite wrażenie. Na zdjęciu widać jak małe są postacie ludzi (dolne, 
prawe zdjęcie) i jak wysoka jest nawa. Dość długo czekałam na moment kiedy mniej ludzi będzie przechadzało się po nawie, w tym dniu było tam na 
prawdę sporo odwiedzających. Myśleliśmy, że we wrześniu i z racji pandemii, nie będzie tam tak tłoczno. Na prawdę zależało mi na zdjęciach bez
przypadkowej głowy czy ramienia, szczególnie gdy architektura odgrywa na nich główną rolę :D

<div class="row">
  <img src="/assets/Belgium/Namur/DSC07418.1.jpg" class="column-50" />
  <img src="/assets/Belgium/Namur/DSC07424.1.jpg" class="column-50" />
</div>

<img src="/assets/Belgium/Namur/DSC07435.1.jpg" />

<div class="row">
  <img src="/assets/Belgium/Namur/DSC07430.1.jpg" class="column-50" />
  <img src="/assets/Belgium/Namur/DSC07455.1.1.jpg" class="column-50" />
</div>

Po przejściu przez zakrystię oraz pozostałości pałacu, w końcu wkroczyliśmy do ogrodów z fontanną oraz przeróżnymi kolorowymi
kwiatami, gdzie było już widać pierwsze oznaki jesieni. Było tam dość cicho i ładnie, ale ogród nie jest zbyt duży. Od razu
zauważyliśmy szerokie schody prowadzące do kaplicy i winnicy. Fakt, że schody prowadzą pod wiaduktem kolejowym bardzo nas zaskoczył,
przejeżdżając tutaj pociagiem możemy z góry zobaczyć przez moement całe ruiny klasztoru. Ze szczytu wzniesienia rozpościera się widok
na małą winnicę i tylko niewielki fragment klasztoru bo wiekszość zasłania trakcja kolejowa oraz ogromne drzewa. 

<img src="/assets/Belgium/Namur/DSC07438.1.jpg" />
<img src="/assets/Belgium/Namur/DSC07449.1.jpg" />
<img src="/assets/Belgium/Namur/DSC07450.1.jpg" />
<img src="/assets/Belgium/Namur/DSC07457.1.jpg" />

Może śmiesznie to zabrzmi, ale mieliśmy problem ze znalezieniem wyjścia. Widzieliśmy tam wiele znaków wskazujących a to w prawo a
to w lewo i tak podążaliśmy za kolejnymi. Po dobrych 10min i przejściu jeszcze raz prawie całego kompleksu znaleźliśmy się bardzo
blisko wejścia i tam ukryte były schody prowadzące kładką na druga stronę ulicy i być może to nas zmyliło. Tam znajduje się łąka
z punktem widokowym na ruiny klasztoru. To nie było koniec naszej wędrówki do wyjścia, przed nami było jeszcze centrum dla odwiedzających,
kawiarnia, sklepik z pamiątkami oraz restauracja, no nie było łatwo! :D 

<img src="/assets/Belgium/Namur/DSC07463.1.jpg" />

__Informacje praktyczne:__

  * Citadelle de Namur - wejście darmowe. Na wzgórze, gdzie znajduje się restauracja i centrum dla odwiedzających (jedyne miejsce z toaletami) 
  prowadzi kilka ścieżek w tym jedna dla osób z wózkami (ścieżka A na mapie). Minęliśmy dwa parkingi samochodowe na samej górze wzniesienia, jednak 
  nie są one zbyt duże więc trzeba mieć dużo szczęścia albo zacząć zwiedzanie o poranku, żeby znaleźć tam wolne miejsce. Każdy z odwiedzających
  musi nosić na terenie całej cytadeli maskę ochronną, również w centrum miasta obowiązuje taka zasada (tak samo w Leuven czy Brukseli, całe części 
  miast są oznaczone jako takie strefy). Wszystko dokładnie wyjaśnione na tablicach informacyjnych w języku francuskim oraz angielskim, ustawionych
  na ulicach. Więcej informacji na stronie [Citadelle](https://citadelle.namur.be/en) 
  
  <img src="/assets/Belgium/Namur/DSC07380.1.JPG" />
  
  * Restauracja w Namur którą z pewnością polecamy - bardzo smaczne japońskie zupy Ramen z różnymi opcjami mięsa oraz bulionu i przeróżnymi dodatkami
  takimi jak: pędy bambusa, nori, cebulka, jajka, grzyby oraz specjalnym makaronem, zwany często "chow mein noodles" [restauracja Sanga](https://sanganamur.be/)
  
  * Miejsce parkingowe w Namur - zdecydowalismy sie zaparkować w centrum miasta, jednak nie przy samej cytadeli. Z doświadczenia wiemy, że parkując
  blisko głównych atrakcji miasta traci się więcej czasu na poszukiwania miejsca niż trwa krótki spacer z bardziej oddalonego parkingu. Zaparkowaliśmy
  na ulicy Rue des Bourgeois (10 min. spacerem od cytadeli, gdzie wzdłuż całej ulicy były wyznaczone miejsca parkingowe). Z tablicy informacyjnej
  wynikało, że strefa ta jest płatna od 9.00 do 17.00, z wyjątkiem niedzieli. Bilet można było zakupić w automacie.
  
  * Bilet wstępu do Villers Abbey - 9 euro od osoby, bilety [zakupione przez internet](https://reservation.elloha.com/?idPublication=b4abf422-9c14-4521-bc9e-069d1cdb3a5b&idoi=692d414a-3dbf-4ea0-b4ca-a02b2255f231&idPrestation=0b95964a-04fd-41a2-8894-cb17d926ec91&culture=en-GB&searchFirstAvailableDates=1&fbclid=IwAR0AakdxxDoEFAP7amM7lAfzsFTxRaYI6F5FvDBFuickiazBvLW6euSnAmk)
  tego samego dnia kiedy odwiedzaliśmy to miejsce poniewaz nie mogliśmy znaleźć opcji zakupu biletu na konkretny dzień. Nie było nakazu noszenia
  maseczek w środku obiektu (tylko przy kasach biletowych), jednak wiele osób je nosiło, być może dlatego, że było tam dość tłoczno.
  
  
  
  
