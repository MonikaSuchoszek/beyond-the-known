---
layout: post
title:  "Dzielnica Marina Bay, czas zacząć zwiedzanie Singapuru!"
date:   2018-01-11 08:43:59
author: Monika Suchoszek
categories: podroze
tags:	singapur miasto natura 
cover:  "/assets/Singapore/DSC09244.jpg"
thumbnail:  "/assets/thumbnails/singapore_first_glance.jpg"
---

Kolejne 3 tygodnie spędzimy w Singapurze, mieszkając na kampusie Uniwersytetu Nanyang, który znajduje się w zachodniej cześci miasta. 
Do kampusu przylega od zachodu obszar lasu tropikalnego, który jest terenem militarnym i granica kraju jednocześnie. Wstęp na ten obszar 
jest pilnie strzeżony przez wojsko. Kampus jest dość odizolowany od reszty miasta, co przypomina nam Golm w Poczdamie, gdzie pracowaliśmy 
przez ostatnie 4 lata. Na szczęście, po 20 min jazdy autobusem możemy dotrzeć do stacji metra (MRT), Boon Lay, gdzie mieści się też duże 
centrum handlowe. Stąd możemy dojechać metrem w najdalsze zakątki miasta, podróż do Marina Bay zajęła Nam niecałą godzinę (łącznie z autobusem). 
Zwiedzanie dzielnicy Marina Bay zaczeliśmy niedaleko stacji metra Riffles Place, gdzie natychmiast zostaliśmy otoczeni przez wysokie drapacze chmur!

<img src="/assets/Singapore/DSC09217.jpg">

Zdecydowaliśmy podążać w kierunku teatru Victoria i hali koncertowej, po drodze mijając sporo interesujących rzeźb. Jedna z nich o nazwie "First 
generation" szczególnie przykuła moją uwagę. Symbolizuje ona brzegi rzek, jako dawne miejsce zabaw okolicznych dzieci.

<img src="/assets/Singapore/DSC09227-e1515649497111.jpg">
<img src="/assets/Singapore/DSC09225.jpg">
<img src="/assets/Singapore/DSC09230.jpg">

Park Merliona był naszym pierwszym przystankiem. Ta prawie 9 metrowa statua z głowa lwa i tłowiem ryby przedstawia Singapur jako jednocześnie
 "miasto lwa" i morskie miasto". Z miejsca tego, położonego nad brzegiem rzeki Singapurskiej, rozpościera się niesamowity widok na hotel
  (Sands Sky Park) z dachem w kształcie statku, teatr (Esplanade) z lewej strony i przytłaczające drapacze chmur.

<img src="/assets/Singapore/DSC09244.jpg">
<img src="/assets/Singapore/DSC100411.jpg">

Podążając brzegiem rzeki, udaliśmy się w kierunku wspomnianego hotelu i słynnych ogrodów (Gardens by the Bay) ukrytych zaraz za nim. 
Po drodze wstąpiliśmy do centrum handlowego (The shoppes) po kubek mrożonej kawy i chwilę wytchnienia w klimatyzowanych wnętrzach galerii.
W pewnym momencie zauważyłam rzekę płynącą pomiedzy sklepami! :O Okazalo się, że można na niej popływać małą łódką i poczuć się jak w Wenecji. 
W Singapurze, jak widać można spodziewać się wszystkiego i to nie był ostatni raz, kiedy wydałam z siebie okrzyk zachwytu :)

<img src="/assets/Singapore/DSC09259.jpg">

Wreszcie dotarliśmy do ogrodów (Gardens by the Bay), za których zwiedzanie nie trzeba płacić. My jednak postanowiliśmy kupić bilety wstępu do 
dwóch olbrzymich szklarni, jedna z kwiatami (Flower Dome) a druga z roślinnością lasu tropikalnego (Cloud Forest). Nie spdziewałam się, że będzie
 mi aż tak zimno w środku! Według informacji na ekranie, wewnątrz szklarni temperatura utrzymywana jest na poziomie 23-25 stopni co w porównaniu 
 z 31 stopniami na zewnatrz, sprawia wrażenie chłodu. W budynku z kwiatami, wciąż znaleźliśmy wiele świątecznych dekoracji i drewnianych figurek 
 przedstawiających postacie z "Alicji w krainie czarów".

<img src="/assets/Singapore/DSC09277.jpg">
<img src="/assets/Singapore/DSC09404.jpg">
<img src="/assets/Singapore/DSC09289.jpg">
<img src="/assets/Singapore/DSC09326.jpg">

Druga szklarnia (Cloud Forest) z najwyższym na świecie, zlokalizowany wewnątrz budynku, 35 metrowy wodospadem zrobiła na Nas ogromne wrażenie. 
A to był dopiero początek :p Następnie ścieżka wiodła na najwyższa platformę w szklarni, gdzie ukryty był ogród i z którego zaczynaliśmy powolny 
spacer w kierunku niższych poziomów. Podążaliśmy zawieszonymi w powietrzu kładkami, które wiły się wokół wodospadu i porośnietych gęsto tropikalną 
roślinnością zboczy. To było niesamowite przeżycie, szczególnie kiedy z wielu miejsc zaczeła wydobywać się mgła :D Warto podkreślić, że obie 
szklarnie zasilane są naturalną energią, pozyskiwaną ze spalania biomasy (gałęzie, liście), która jest zbierana codziennie na ulicach miasta. 
Produkt uboczny spalania biomasy jest mieszany z glebą, stanowiąc naturalny nawóz.

<img src="/assets/Singapore/DSC09345.jpg">
<img src="/assets/Singapore/DSC09381.jpg">
<img src="/assets/Singapore/DSC09390.jpg">

Spacerując następnie po dalszej części parku, natknęliśmy się na rodzinę wydr, wesoło bawiącą się w stawie. Obok nich dostojnie leżała wielka
 jaszczurka, nie robiąc nic specjalnego, ale swoim rozmiarem przyciągneła uwagę wielu turystów. Ja na szczęście miałam ze sobą długi obiektyw i
  mogłam robić zdjęcia z dystansu, bez niepokojenia zwierząt.
  
<img src="/assets/Singapore/DSC09419-1.jpg">  
<img src="/assets/Singapore/DSC09431.jpg">

Po zachodzie słońca, podziwialiśmy 15 minutowy spektakl świateł i muzyki (tytul: podróż przez Azję), niedaleko metalowych instalacji zwanych 
superdrzewami (Supertree Grove). W tej cześci parku znajduje się skupisko 12 takich ogrodów w kształcie drzew, wysokich na 25-50 metrów. W całym 
parku znajduje się ich aż 18 a dwa z nich połączone są kładką widokawą (Skywalk) o długości 128 metrów, po której można spacerować i podziwiać 
fantastyczny widokiem na cały park i okolicę. Podczas spektaklu, oświetlenie drzew zmianiało się zgodnie z rytmem muzyki. Pokaz mógłby trwać 
dłużej! Warto przyjść chwilę wcześniej przed spektaklem, aby zając sobie dobre miejsce do siedzenia (niewiele ławek, konieczność siedzenia na ziemi).

<img src="/assets/Singapore/DSC09462.jpg">


__Informacje praktyczne:__
  * Gardens by the Bay - wstęp wolny
  * Bilet wstępu do dwóch szklarni - 28 S$ (dostępny tylko bilet łączony)
  * Spektakl świateł i muzyki (Garden Rhapsody Show) - codziennie 19.45 i 20.45, wstęp wolny

