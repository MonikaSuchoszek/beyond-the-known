---
layout: post
title:  "Vang Vieng, podążając w kierunku górskiej części Laosu"
date:   2018-11-20 08:43:59
author: Monika Suchoszek
categories: podroze
tags:	trekking laos rowery jaskinia jezioro 
cover:  "/assets/Laos/VangVieng/DSC03339.JPG"
thumbnail:  "/assets/thumbnails/vang_vieng.jpg"
post_id: laos_vang_vieng
coords:
  lat: 18.919847
  lng: 102.4442046
  
gallery_items:
  - image: "/assets/Laos/VangVieng/DSC03414.JPG"
    gallery_image: "/assets/gallery/vang_vieng.jpg"
    description: "Vang Vieng, okoliczne, strome wzgórza, bujnie pokryte roślinnością, niespodziewanie wyrastają z okolicznych pól."
---

Podczas jazdy minivanem od razu zauważyliśmy dużą zmianę krajobrazu, wkraczaliśmy w północną, górzystą część Laosu. Vang Vieng, 
miasteczko słynne ze świetnych warunków do imprezowania, zaskoczyło nas jednak niesamowitą naturą! Okoliczne, strome wzgórza, bujnie 
pokryte roślinnością, niespodziewanie wyrastają z okolicznych pól i to one są cechą charakterystyczną tego regionu. Do tego 
słynne błękitne jeziorka, jaskinie oraz platformy widokowe na wspomnianych wzgórzach były dla Nas miłym zaskoczeniem. Osoby
uwielbiające przypływ adrenaliny również znajdą tu coś dla siebie; spływ rzeką na oponach, skoki z liny do wody oraz tyrolki.
Niestety jest to też miejsce wielu wypadków (na szczęście sytuacja wciąż się poprawia od feralnego 2011 roku, który zakończył się na
27 śmiertelnych wypadkach). Warto pamietać, że dostęp do opieki medycznej jest bardzo ograniczony a mały szpital w samym Vang Vieng
nie zapewni nawet podstawowego prześwietlenia w razie urazu. Najbliższe miejsce z lepszą opieka medyczną do Vientiane albo Luang Prabang, oba oddalone
o 4-5h jazdy samochodem. Dworzec autobusowy w tej miejscowości znajduje się w samym centrum, więc można spokojnie dojść spacerem do miejsca
zakwaterowania.  

<img src="/assets/Laos/VangVieng/DSC03419.JPG" alt="Vang Vieng village" />

Od razu żałowaliśmy, że w tym miejscu zaplanowaliśmy spędzić tylko 1 dzień a nasz nocleg w Luang Prabang (nasz kolejny cel) 
był juz zarezerwowany. Oczywiście jeśli chcemy być spontaniczni to za każdym razem trzeba liczyć się z tym, że spędzimy trochę czasu
szukając zakwaterowania na miejscu i być może nie będzie ono najtańsze lub najlepsze jakościowo (szczególnie, gdy podróżujemy podczas
obchodów Nowego Roku). Ale jak tylko mieliśmy taka okazję i miejsce nas szczególnie urzekło jak w Don Det to zostawaliśmy tam
dłużej i faktycznie było to świetne uczucie.

Po wypożyczeniu rowerów, naszym pierwszym celem było przekroczenie rzeki Nam Song przez drewnianą, chwiejącą się kładkę dla pieszych i skuterów.
W mieście znajduje się również solidny most dla samochodów, jednak za jego przekroczenie trzeba już zapłacić.

<img src="/assets/Laos/VangVieng/DSC03341.JPG" alt="Vang Vieng village" />
<img src="/assets/Laos/VangVieng/DSC03343.JPG" alt="Vang Vieng village" />

Po przejechaniu około 6km, główną, asfaltową drogą skręciliśmy w prawo na rozwidleniu drogi, aby odwiedzić Blue Lagoon oraz 
jaskinie Tham Phu Kham. Parking był już pełen samochodów oraz rowerów. Najpierw przeszliśmy obok błękitnego jeziorka, do którego
dzieciaki skakały radośnie z gałęzi drzewa rosnącego zaraz na brzegu. Kolor wody był rzeczywiście bardzo ładnym i wyrazistym turkusem.

<img src="/assets/Laos/VangVieng/DSC03347.JPG" alt="Vang Vieng village" />

Do jaskini prowadziła bardzo stroma, wąska i śliska ścieżka. Już zanim zaczęliśmy mozolną wspinaczkę do jej wejścia, zaoferowano nam 
czołówki do wypożyczenia, ponieważ do jaskini wpada co prawda światło, ale jest ona duża i dalsze korytarze są już skryte w zupełnych 
ciemnościach. Kolejnym ważnym elementem naszego wyposażenia powinny być buty, w jaskini znajdziemy sporo wody oraz błota i potrafi tam
być bardzo ślisko o czym na własnej skórze przekonał się Sebastian. Oczywiście mali chłopcy którzy do nas dołączyli i próbowali prowadzić tam gdzie 
to oni sami chcieli iść (bo bardzo były im potrzebne nasze latarki :) nie mieli problemu ze skakanie z kamienia na kamień, nad szczelinami
w samych japonkach! W jaskini, niedaleko wejścia znajduje się mały ołtarz z posągiem Buddy oraz palącymi się kadzidłami, bardzo ładnie 
podświetlony wpadającym do wnętrza światłem.

<img src="/assets/Laos/VangVieng/DSC03379.JPG" alt="Vang Vieng village" />

Zauważyliśmy w środku stalagnity wyrastające z dna jaskini oraz trochę stalaktytów (narastających ze stropu jaskini), jednak nasze
światło wciaż było za słabe jak na tej wielkości jaskinie. Nie mamy pojęcia jak głęboka jest ta jaskinie, ale korytarze wydawały się
coraz węższe i niższe. Jako, że zdecyodowanie nie jestem miłośniczką ciemnych i wąskich a do tego nieznanych miejsc, nie 
pchaliśmy się w głąb jaskini. Mój chłopak czuł się tam chyba jeszcze bardziej niekomfortowo a po upadku jeszcze bardziej chciał stamtąd 
wychodzić i odnosił się potem do tego miejsca jako "Jaskinia pewnej śmierci", no ale oczywiście zdecydowanie przesadzał :) edit. 
kilka tygodni po naszym powrocie śledziliśmy w wiadomościach akcję ratunkową uczniów uwięzionych w zalanej jaskini więc nie są
to żarty podczas pory deszczowej.

<div class="row">
  <img src="/assets/Laos/VangVieng/IMG_20180416_113418085_LL.jpg" class="column-50" alt="Vang Vieng village" />
  <img src="/assets/Laos/VangVieng/IMG_20180416_113517978_LL.jpg" class="column-50" alt="Vang Vieng village" />
</div>

Postanowliśmy, że przyszedł czas na przestanek w pobliskim sklepiku bo temperatury robiły się nieznośnie wysokie. Po takim zimnym Sprite czy Fancie od razu 
mieliśmy więcej energii i ruszyliśmy w stronę jeziora, które wypatrzyliśmy na mapie. Przy takiej pogodzie nawet
lekkie podjazdy wydawały się męczące, przegapiliśmy zjazd prowadzący do jeziorka, ale po chwili odpowiednia ścieżka w końcu
została odnaleziona. W pewnym momencie na drodze pojawił się drewniany szlaban, więc tam zostawiliśmy nasze rowery i ostatnie
kilkadziesiąt metrów prowadzące do jeziora podeszlismy już na nogach, aby poobserowować bawoły nad brzegiem wody oraz małe
gospodarstwa po drugiej stronie wody. 

<img src="/assets/Laos/VangVieng/DSC03384.JPG" alt="Vang Vieng village" />
<img src="/assets/Laos/VangVieng/DSC03387.JPG" alt="Vang Vieng village" />

W drodze do restauracji Lao Valhalla (oj byliśmy już bardzo głodni) Sebastian został ponownie oblany
przez dzieci bawiące się na skraju drogi, które z wielką radością goniły nas z kubłami wody :D Nie można było zapomnieć, że obchody 
Nowego Roku wciąż trwały. Na jednym ze skrzyżowań zauważyłam tabliczkę wskazującą na punkt widokowy i postanowiliśmy to sprawdzić 
zaraz po obiedzie. Jedzonko było pyszne i do tego zostaliśmy pobłogosławieni przez właścicielkę wodą święconą. Ona również
ostrzegła nas przez zbliżającą się burzą i niestety miała rację! Tak oto nasze plany legły w gruzach i musieliśmy niespodziewanie 
szukać jakiegokolwiek zadaszenia bo wiatr oraz ulewa były bardzo gwałtowne. Tak mocno padało, że jadąc na rowerze w pewnej chwili
poczułam jak soczewka w prawym oku przesunęła się tak bardzo, że ledwo widziałam gdzie jadę. Na dodatek krowy z pobliskich łąk 
przestraszone grzmotów i wiatru pędziły środkiem ulicy, musieliśmy szybko uciekać. Ludzie na kajakach zaczęli się wywracać, na szczęście
ten odcinek rzeki był płytki, więc zdołali wydostać się na brzeg. Cała burza trwała może 30min, ale na ulicach było mnóstwo błota,
więc zrezygnowaliśmy z powrotu na punkt widokowy, czego bardzo żałuję. Kiedy tak okropnie ubłoceni dojechaliśmy do wypożyczalni rowerów, właściciel miał z 
nas niezły ubaw. Zaproponował abyśmy się opłukali wodę z węża ogrodowego, ubłocone rowery go niezbyt zainteresowały, za to turyści
cali przemoczeni oraz ubłoceni jak najbardziej :D W takim momencie torba wodoodporna uratowała nasz sprzęt oraz dokumenty!

<img src="/assets/Laos/VangVieng/DSC03400.JPG" alt="Vang Vieng village" />
<img src="/assets/Laos/VangVieng/DSC03411.JPG" alt="Vang Vieng village" />
<img src="/assets/Laos/VangVieng/DSC03414.JPG" alt="Vang Vieng village" />

Jak zaznaczono na mapie, przejechaliśmy około 24 km. Koniec górnego rozgałęzienia to miejsce z jaskinią oraz błękitnym jeziorkiem (ok 8km), 
niższe rozgałęzienie to droga to jeziora przez pobliskie wioski (ok 17km).
<img src="/assets/Laos/VangVieng/Screenshot from 2019-01-24 13-38-47.png" alt="Vang Vieng village" />
<img src="/assets/Laos/VangVieng/IMG_20180416_103904370.jpg" alt="Vang Vieng village" />

W Laosie dość często widywaliśmy ogromne słoiki wypełnione mocnym alkoholem w których pływały nieżywe zwierzęta (słoik poniżej z małym waranem, 
węże i skorpiony są również popularne), najczęściej stały na barach lub przy recepcji w hostelach. Fakt, że pływają w tym alkoholu ciała
zwierząt dodaje mu specyficznego posmaku, jednak nie miałam ochoty tego testować.

<div class="row">
  <img src="/assets/Laos/VangVieng/IMG_20180417_091134218.jpg" class="column-50" alt="Vang Vieng village" />
  <img src="/assets/Laos/VangVieng/DSC03415.JPG" class="column-50" alt="Vang Vieng village" />
</div>

__Informacje praktyczne:__

Jak tutaj dotarliśmy zostało opisane w poprzednim poście. 
  * wypożyczenie roweru górskiego - 30k KIP od osoby, jak zawsze stan roweru pozostawiał dużo do życzenia
  * wstęp do jaskini - 10k KIP od osoby 
  * torba wodoodporna - 60k KIP ludzie wciąż polewali siebie na wzajem wodą jak szaleni i ta sytuacja nie zmieniła się przez kolejne kilka dni :D
  * sukienka zakupiona na nocnym targowisku - 40k KIP 
  * obiad/kolacja - 60k KIP za dwie osoby z napojami <a href="https://www.tripadvisor.com/Restaurant_Review-g612363-d2490847-Reviews-A_M_D_Restaurant-Vang_Vieng_Vientiane_Province.html">A.M.D Restaurant</a> lub <a href="https://www.tripadvisor.com/Restaurant_Review-g612363-d9794459-Reviews-Lao_Valhalla_Restaurant-Vang_Vieng_Vientiane_Province.html">Lao Valhalla Restaurant</a> 
  * minibus do Luang Prabang - 110k KIP od osoby

