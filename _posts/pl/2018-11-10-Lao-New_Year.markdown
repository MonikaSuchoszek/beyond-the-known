---
layout: post
title:  "Obchody Nowego Roku w Laosie"
date:   2018-11-10 08:43:59
author: Monika Suchoszek
categories: podroze
tags:	kultura laos festiwal miasto
cover:  "/assets/Laos/NewYear/DSC03306.jpg"
thumbnail:  "/assets/thumbnails/lao_nowy_rok.jpg"
post_id: laos_new_year
coords:
  lat: 17.976631
  lng: 102.6342173
  
gallery_items:
  - image: "/assets/Laos/NewYear/DSC03309.jpg"
    gallery_image: "/assets/gallery/lao_nowyrok.jpg"
    description: "Jedna z niezliczonych światyń w stolicy Laosu, Vientiane."
---

Pi Mai Lao, obchody Nowego Roku w Laosie, podczas najbardziej upalnej części roku były niespodziewanym wydarzeniem
podczas naszej podróży :D Oficjalnie święto trwa 3 dni, ale w wielu miastach takich jak Vientiane
czy Luang Prabang może się to przeciągnąć do ponad tygodnia. Podczas tych dni ludzie odwiedzają światynie (do wszystkich 
obowiązuje wstęp wolny w tym okresie), imprezują oraz....polewają się wodą, jest to bardzo ekstramalna wersja naszego
śmingusa-dyngusa! Oczywiście pogoda w tym rejonie jak najbardziej temu sprzyja.
 

Pierwszego dnia obchodów postanowiliśmy odwiedzić Pha That Luang, ogromną, pokrytą złotem stupę; monument narodowy oraz
symbol Vientiane. Ponownie skorzystaliśmy z transportu publicznego, autobus nr 10 ze skrzyżowania zaraz obok głównego 
dworca autobusowego (przystanek autobusowy znaleziony na podstawie mapy z rozkladem jazdy autobusow na dworcu głównym).

<img src="/assets/Laos/NewYear/DSC03309.jpg" />
<p class="caption">Buddyjska światynia niedaleko stupy, pięknie przyozdobiona na obchody Nowego Roku</p>
<img src="/assets/Laos/NewYear/DSC03284.jpg" />
<p class="caption">Posąg Buddy spoczywającego w pozycji półleżącej</p>
<img src="/assets/Laos/NewYear/DSC03302.jpg" />
<p class="caption">Ogromna, pokryta złotem stupa (budowla sakralna), symbol Vientiane</p>

Przed każdą ze światyń, figurki Buddy zostały ustawione w taki sposób, aby każdy wierny mógł je z łatwością polać wodą z 
płatkami kwiatów. Pierwszy dzień obchodów Nowego Roku jest równocześnie ostatnim dniem Starego Roku i polewanie wodą 
symbolizuje oczyszczanie z grzechów minionego roku. Każdy wierzący pragnie wkroczyć w Nowy Rok zupełnie  "czystym". Następnie
woda spływająca po figurce Buddy jest zbierana i wykorzystywana w domach do błogosławieństwa innych członków
rodziny.

<img src="/assets/Laos/NewYear/DSC03298.jpg">
<p class="caption">Prze wejściem głównym do świątyni przygotowano dla wiernych stolik z różnorodnymi figurkami Buddy</p>
<img src="/assets/Laos/NewYear/DSC03306.jpg">
<p class="caption">Każdy Laotańczyk był odświętnie ubrany, mężczyźni mieli na sobie kwieciste koszule a kobiety dlugie, piękne suknie</p>
<img src="/assets/Laos/NewYear/DSC03324.jpg">
<p class="caption">Jak widać na zdjęciu, Budda z jedeitu ubrany jest w bardziej lub mniej zakrywające go szaty, w zależności od panującej pory roku </p>
<img src="/assets/Laos/NewYear/DSC03204.jpg">
<p class="caption">Na ulicznych straganach można było zakupić ofiary składające się z kwiatów oraz liści bananowca, aby następnie złożyć ją w świątyni</p>
<img src="/assets/Laos/NewYear/DSC03196.jpg">
<p class="caption">Zgodnie z tradycją, mieszkańcy Laosu obdarowują starsze osoby w rodzinie koszami wypełnionymi smakołykami
 oraz kosmetykami</p>
<img src="/assets/Laos/NewYear/DSC03326.jpg">
<p class="caption">Wciąż na ulicy można kupić ptaki w bambusowych klatkach, aby wypuścic je na 
 wolność jako symbol dobrodziejstwa oraz szczęścia. Jest to w tym kraju zakazane i widzieliśmy plakaty zniechęcające turystów przed braniem 
 udziału w tych praktykach</p>
<img src="/assets/Laos/NewYear/DSC03316.jpg">
<p class="caption">Przepiękne, długie suknie wydawały się być ważnym elementem obchodów Nowego Roku :)</p>
<img src="/assets/Laos/NewYear/DSC03329.jpg">
<p class="caption">Jako że świetowanie wypada w najgorętszej porze roku, mieszkańcy Laosu polewają się całymi wiadrami wody, 
idealny sposób na ochłodzenie! Z pewnościa przydadzą się wodoodporne torby na dokumenty oraz elektronikę, na szczęście do kupienia 
w całym mieście</p>

Już w czasie pory obiadowej zauważyliśmy pierwsze samochody z ludzmi na dachu, polewającymi przechodniów wodą, a raczej
kubłami wody....już po kilku godzinach ulice zamieniły się w jedno wielkie pole bitwy! Mieliśmy duże trudności z dotarciem
do hotelu bez strat w sprzęcie fotograficznym, nie zauważyłam, aby trzymanie aparatu w ręce powstrzymało kogokolwiek przed 
wylaniem całego kubła wody na przechodniów. Musieliśmy dosłownie uciekać do hotelu, aby zostawić wszystkie wartościowe rzeczy w pokoju i 
ruszyć z wodoodporną GoPro na miasto. Właściciele z naszego hotelu zatrzymali nas w drodze i zaprosili do wspólnej imprez.
Były tańce, pyszne jedzonko i mocny alkohol, który przypominał bimber i niekoniecznie przypadł nam do gustu :) Był też
obowiązkowy dmuchany basen wypełniony wodą, pistolety na wodę i balony nią wypełnione, tego dnia nikt nie pozostał suchy!

<img src="/assets/Laos/NewYear/GOPR8182.jpg" />
<p class="caption">Właściciele naszego hotelu przygotowali pyszne jedzenie, piwo, lao-lao (Laotańska whisky ryżowa), głośną
 muzykę oraz postarali się, aby żaden przechodzień nie pozostał w tym dniu suchy :D</p>
<img src="/assets/Laos/NewYear/GOPR8206.jpg" />
<p class="caption">Wzdłuż promenady rozłożone były sceny koncertowe, gdzie mogliśmy posłuchać Laotańskiej muzyki techno lub pop
oraz tańczyć w pianie lub pod zraszaczami z wodą</p>
<img src="/assets/Laos/NewYear/GOPR8233.jpg" />
<p class="caption">Laotańska impreza techno zamieniła się następnie w koncert muzyki pop, ale o dziwo podobała mi się 
bardziej pierwsza część koncertu. Prawdopodobnie był to znany zespół, ponieważ cały tłum śpiewał razem z wykonawcami :)</p>

Drugiego dnia obchodów Nowego Roku wszyscy odpoczywają (być może głównie po imprezach minionego dnia), jest to dzień 
pomiędzy ostatnim dniem Starego Roku a pierwszym Nowego Roku, który jest trzecim dniem oficjalnych obchodów. Właściciele
naszego hotelu byli ogromnie zmęczeni i wręcz leżeli na recepcji, kiedy my wyjeżdżaliśmy minibusem do Vang Vieng. Z racji 
świąt tylko jedna firma przewozowa była otwarta, oczywiście ceny były nieco droższe niż zazwyczaj. Moją największą obawą
był stan trzeźwości kierowcy bo wczorajsze imprezy wydawały się bardzo huczne :) 

Pozostanie suchym w kolejnych dniach było bardzo trudne, gdyż na każdym kroku można było niespodziewanie zostać oblanym wodą,
nawet idąc po ulicy z bagażem. Dlatego najbezpieczniej kupić wodoodporną sakwę na dokumenty, elektronikę czy pieniądze (lub
jeszcze lepiej kilka mniejszych, żeby nie nosic wszystkiego w jednej), które przydadzą sie również w porze deszczowej bo
ulewy są tutaj bardzo intensywne! Jazda tuk-tukie zdecydowanie nie gwarantuje nam bezpieczeństwa. Kilka razy byliśmy świadkami
oblania kubłem wody pasażerów siedzących w tuk-tuku, kiedy ten zatrzymał się na skrzyżowaniu czy stał w korku. W takiej
sytuacji już za późno na ucieczkę. Sebastian został oblany kiedy jechaliśmy rowerami przez Vang Vieng (ja wykazałam się
lepszym refleksem a dzieciaki miały ogromny ubaw!). Podczas tych kilku zwariowanych dni poczuliśmy się ponownie jak dzieci
 i z radością przyłączyliśmy się do wspólnej zabawy :D



__Informacje praktyczne:__
  * Bilet autobusowy do Pha That Luang (autobus nr 10) - 4k od osoby, jeden przejazd
  * Bilet autobusowy do Vang Vieng (minivan) - 60k Kip od osoby

