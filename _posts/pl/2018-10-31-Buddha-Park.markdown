---
layout: post
title:  "Buddha Park w stolicy Laosu, Vientiane"
date:   2018-10-31 08:43:59
author: Monika Suchoszek
categories: travel
tags:	kultura laos miasto
cover:  "/assets/Laos/BuddhaPark/DSC03214.jpg"
thumbnail:  "/assets/thumbnails/buddha_park.jpg"
post_id: laos_buddha_park
coords:
  lat: 17.912435
  lng: 102.764951
  
gallery_items:
  - image: "/assets/Laos/BuddhaPark/DSC03211.jpg"
    gallery_image: "/assets/gallery/buddahpark.jpg"
    description: "Buddha Park, miejsce w którym znajduje się ponad 200 niezwykłych posągów religijnych wykonanych z betonu, okolice Vientiane."
---

Buddha Park, zlokalizowany ok 26km od centrum miasta, był naszym głównym celem tego dnia. Postanowiliśmy w końcu wypróbować 
transport publiczny w Laosie, który okazał się bardzo tanim i jednocześnie łatwym sposobem dostania się w to miejsce.
Najpierw udaliśmy się do głównego dworca autobusowego, który jest podzielony na dwie części: CBS1 oraz CBS2. Ku naszemu
zdziwieniu znaleźliśmy tam dużą tablicę w języku angielskim, z opisem tras autobusowych oraz cenami biletów. Wynikało z niej,
że autobus nr 14 (CBS2) powinien nas dowieźć do celu i faktycznie po ok 40min jazdy, ujrzeliśmy Buddha Park niedaleko drogi
(śledziliśmy nasze położenie gpsem na telefonie). Nie było to jednak konieczne bowiem jest to jedyne turystyczne miejsce w 
okolicy, więc kobieta sprzedająca bilety krzyczała nazwę parku, gdy się do niego zbliżaliśmy, więc każdy turysta wiedział, 
że pora wysiadać. Ten sam autobus zatrzymał się po drodze przy biurze imigracyjnym, zaraz
obok mostu przyjaźni (Friendship Bridge) na granicy z Tajlandią. Po odwiedzeniu parku (ok 1.5h), wróciliśmy ponownie miejskim 
autobusem, który zatrzymuje się po przeciwnej stronie ulicy od miejsca w którym wysiedliśmy. 

<img src="/assets/Laos/BuddhaPark/DSC03214.jpg"/>
<p class="caption">Ogromny posąg Buddy spoczywającego w pozycji półleżącej, (długość 40m) jest jedną z głównych atrakcji parku</p>

Buddha Park jest bardzo wyjątkowym miejscem z ponad 200 religijnymi rzeźbami wykonanymi z betonu. Największa  z nich, w kształcie
ogromnej kopuły, składa się z trzech poziomów, które można odwiedzić. Najniższy z nich reprezentuje piekło, środkowy ziemię a
najwyższy niebo, z którego rozciaga się piękny widok na cały park. Aby wejść do środka tej rzeźby, trzeba przejść przez
usta demona, miejsce więc tylko dla odważnych. W środku panuje półmrok, jest dość wąsko, więc szybko robi się bardzo tłoczno.
Co tu dużo ukrywać, jest to po prostu bardzo dziwaczne miejsce :) Rzeźby zostały stworzone przez mnicha, który studiował zarówno buddyzm
jak i hinduizm, dlatego też można tu zauważyć mnóstwo postaci Buddy, hinduistycznych bogów, demonów i zwierząt, które są
powszechnymi elementami obu religii. W parku znajduje się mały sklepik z przekąskami i zimnymi napojami oraz kawiarnia nad rzeką
Mekong.  

<img src="/assets/Laos/BuddhaPark/DSC03228.jpg">
<img src="/assets/Laos/BuddhaPark/DSC03211.jpg">
<img src="/assets/Laos/BuddhaPark/DSC03239.jpg">

<div class="row">
  <img src="/assets/Laos/BuddhaPark/DSC03210.jpg" class="column-50" alt="Buddha Park w Laosie" />
  <img src="/assets/Laos/BuddhaPark/IMG_20180413_110811403.jpg" class="column-50" alt="Buddha Park w Laosie" />
</div>

<img src="/assets/Laos/BuddhaPark/IMG_20180413_111236224_LL.jpg">
<p class="caption">Aby dostać się na taras widokowy, każdy odwiedzający musiał się najpierw zmierzyć z mrokami piekła! :O</p>
<img src="/assets/Laos/BuddhaPark/DSC03249.jpg">
<p class="caption">Widok na cały park z platformy widokowej, większość posągów była sporych rozmiarów co dobrze widać w 
porównaniu z wielkością ludzi na zdjęciu </p>

Po smacznym posiłku w centrum Vientiane, postanowiliśmy przejść się do Patuxai, monumentu wojennego - bramy zwycięstwa 
otoczonej przez dość przyjemny park z fontanną. Można wejść do środka tej bramy i wspiąć się aż na samą góre, aby podziwiać
panoramę stolicy i tak też zrobiliśmy :) Na każdym piętrze znajdują się stoiska z pamiątkami oraz ciuchami. Niestety sam
monument nie jest dobrze utrzymany, mnóstwo ptaków założyło swoje gniazda na jego suficie, niszcząc przy tym ledwo już 
widoczne malowidła.
 
<img src="/assets/Laos/BuddhaPark/DSC03264.jpg" />
<img src="/assets/Laos/BuddhaPark/DSC03266.jpg" />

__Informacje praktyczne:__
  * Bilet autobusowy do Buddha Park - 6k Kip od osoby, w jedną stronę
  <div class="row">
  <img src="/assets/Laos/BuddhaPark/IMG_20180413_093157285_01.jpg" class="column-50" alt="Dworzec autobusowy w Vientiane" />
  <img src="/assets/Laos/BuddhaPark/IMG_20180413_093202676_01.jpg" class="column-50" alt="Dworzec autobusowy w Vientiane" />
</div>
  * Bilet wstępu do Buddha Park - 15k Kip od osoby
  * Bilet wstępu do Patuxai - 3k Kip od osoby
